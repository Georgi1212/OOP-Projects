# OOP-Projects

Джурасик парк - проект по ООП

Ванката беше изключително впечатлен от последната лекция в историческия музей и има нова хрумка - ще става палеонтолог! Не, още по-добре, ще си отвори ферма за динозаври!
Въпреки безумните убеждения на майка си, Ванката вече има план как ще изглежда новият домашен зоопарк за праисторически влечуги:
динозаврите могат да са няколко вида:
месоядни
тревопасни
водни
летящи
от книгите знае, че те не съжителстват заедно, затова трябва да са разделени
необходимо е да има достатъчно храна за всички
необходимо е да има достатъчно персонал в парка, за да се грижат за всички.

Вашата основна задача е да наподобите модела на успешен развъдник на динозаври.
Всеки динозавър се характеризира чрез
име
пол 
ера (триас, креда или юра) 
разред  (тревопасен, месояден, летящ или воден)
вид (плезиозавър, бронтозавър, тиранозавър и т.н.)
храна (трева, месо или риба)

Те са разпределени в клетки, като заедно могат да съжителстват единствено животни от една ера и един разред (но не задължително от един вид). 
Съответно всяка клетка  има подходящ климат - сухоземен, въздушен или воден. Има малки клетки (за едно животно), средни (за 3 животни) и големи (до 10 животни).
Важна информация за клетката е:
размер 
климат
животни, които я обитават
ера на животните вътре (ако има такива)
В нашия зоопарк отначало има произволно количество клетки и без никакви животни. Ново животно може да се приеме, ако има подходяща клетка за него с празно място в нея. 
Ако няма, то такава може да бъде построена, посочвайки съответния климат и размер.

Напишете система за управление на зоопарк, която може да:
приема ново животно
строи нова клетка
премахва вече налично животно
зарежда склада с храна
 Забележки:
Може ли в началото клетките за динозаврите да са наистина случайно генерирани и като брой, и като вид?
Не искаме при затваряне на програмата информацията да се губи. 
Летящите динозаври са в по-голямата си част хищни

--------------------------------------------------------------------------------------------------------------------------------------------------------------------------

Библиотека - проект по ООП

Да се напише програма, реализираща информационна система, която поддържа библиотека. Програмата съхранява и обработва данни за наличните в момента книги във файл.

Всяка книга се характеризира със  следните данни:

автор
заглавие
жанр
кратко описание
година на издаване
рейтинг
уникален номер за библиотеката

Системата поддържа два вида потребители — администратори и клиенти на библиотеката. Всеки потребител се характеризира със следните данни:

потребителско име
парола
ниво на достъп — указва дали потребителят е администратор или не.


След като приложението отвори даден файл, то трябва да може да извършва посочените по-долу операции, в допълнение на общите операции (open, close, save, save as, help и exit):

-login:
След въвеждането на командата потребителят последователно е питан за потребителско име и парола. Ако потребител с посочените данни съществува в програмата,
се извежда съобщение “Welcome, <username>!”, където <username> съответства на  потребителското име. В противен случай се извежда съобщение за грешно име или парола.
При повторен опит за login, се изкарва съобщение “You are already logged in.”

-logout:
Потребителят напуска системата (програмата продължава да работи)

-books info <isbn_value>:
извежда на екрана подробна информация за книга с персонален номер равен на <isbn_value> 
Пример: books info 1124

-books find <option> <option_string>:
<option> е едно от title, author, tag
<option_string> е стойността на критерия за търсене, може да съдържа интервали
Примери:
books find title Introduction to programming
books find author Stephen King
books find tag superhero

-books sort <option> [asc | desc]:
<option> е едно от title, author, year, rating
asc означава възходящо сортиране (по подразбиране), а desc означава низходящо сортиране
Примери:
books sort title
books sort year desc

-users add <user> <password>:
Добавя нов потребител с потребителско име <user> и парола <password>. Потребителят и неговата парола се записват във файл.

-users remove <user>:
Изтрива потребителя с потребителско име <user> от файла.



При първоначално стартиране на програмата няма налични данни за книги. Има регистриран по подразбиране само един потребител с администраторски акаунт със следните данни:
 потребителско име: admin
 парола:   i<3c++

Програмата очаква да се въведе команда, като след въвеждането и се изпълнява според дефинираните правила. Това продължава до въвеждането на командата “exit”, която прекратява програмата.
